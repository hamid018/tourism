<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body style="text-align: center;">
    <img src="3069950.jpg">
    <h1>قم</h1>
    <p>شهر قم یکی از شهرهای محبوب ایران است که در کنار جاذبه های مذهبی و تاریخی خود دارای موقعیت جغرافیایی بسیار خوبی است. این شهر از کلان شهرهای ایران است که در نزدیکی تهران واقع شده است. شهر قم با توجه به اماکن مذهبی متعددی که دارد. بعد از شهر مشهد مقدس به عنوان دومین شهر مذهبی ایران شناخته می شود. یکی از بزرگترین حوزه های علمیه ایران و همچنین مرقد حضرت معصومه (ع) در این شهر قرار گرفته است. مسجد جمکران، مدرسه فیضیه و شهر کهک از دیگر جاذبه های دیدنی شهر قم هستند</p>
    <p>این شهر در موقعیت جغرافیایی خوبی قرار گرفته است و با استان های اصفهان، تهران، مرکزی و سمنان هم مرز است. آب و هوای شهر قم کویری است به طوری که زمستان های بسیار سرد و تابستان های فوق العاده گرم و سوزانی دارد. این شهر دارای سوغاتی های متنوعی است که اکثر مردم ایران این شهر را به سبب سوهان مرغوب آن می شناسند. در این مطلب قصد داریم شما را با مناطق دیدنی قم، فرهنگ غذایی، شرایط آب و هوایی و سایر اطلاعات مفید درباره این شهر آشنا کنیم</p>
    <p>اگر به سفر های داخلی علاقمندید ، تور لحظه آخری مشهد میتواند گزینه مناسبی برای شما باشد . مشهد شهری زیارتی ، سیاحتی است که سفر به آن شهر قطعا جذابیت های زیادی را به همراه خواهد داشت</p>
    <h2>معرفی شهر قم</h2>
    <p>همانطور که می دانید شهر قم پایتخت مذهبی ایران و یکی از شهرهای پر رفت و آمد به شمار می رود. این شهر یکی از قطب های گردشگری مهم ایران است که هر ساله میزبان مسافران زیادی قرار می گیرد. شهر قم در یکی از مسیرهای اصلی ایران واقع شده است و به سبب بناهای تاریخی و اماکن مذهبی متعدد به شهرت زیادی رسیده است. حرم حضرت معصومه و مسجد جمکران مهمترین جاذبه های شهر قم به شمار می روند</p>
    <h2>موقعیت جغرافیایی شهر قم</h2>
    <p>قم در نزدیکی تهران و در منطقه کویری واقع شده است. این شهر دارای بخش های متعددی نظیر سلفچگان، جعفرآباد، بخش مرکزی و خلجستان است. این شهر از لحاظ جغرافیایی در قسمت جنوبی تهران قرار دارد. مساحت این شهر نزدیک به 11.000 کیلومتر مربع است و جمعیت بسیار بالایی را در خود جای داده است</p>
    <h2>آب و هوای قم </h2>
    <p>برای بررسی شرایط آب و هوایی شهر قم باید ابتدا با موقعیت جغرافیایی آن آشنا شوید. همانطور که گفتیم این شهر در منطقه کویری واقع شده است و به همین سبب دارای آب و هوای تقریبا نیمه بیابانی است. قم در نزدیکی بیابان مرکزی ایران قرار دارد و آب و هوای آن متاثر از این بخش است. تابستان ها در قم دارای آب و هوای گرم و بسیار خشک است و زمستان های نسبتا سرد و خشکی هم دارد. قم دارای آب و هوای متنوعی در فصل های مختلف سال است و در مناطق اطراف شهر می توانید از آب و هوای مطبوع تری لذت ببرید</p>
    <h2>مناطق دیدنی قم</h2>
    <p>شهر قم یکی از شهرهای قدیمی و باستانی ایران است که در زمان های گذشته شاهد فعالیت های زیادی بوده است، همین موضوع سبب شده آثار تاریخی متنوعی در این شهر قرار بگیرد. مهمترین مناطق و جاذبه های دیدنی قم شامل حرم حضرت معصومه، مسجد جمکران، کاروانسرای حوض سلطان، مسجد جامع قم، مدرسه فیضیه قم و تیمچه بازار قم هستند. برخی از این جاذبه ها از شهرت بیشتری برخوردارند و به همین سبب اکثر مردم شهر قم را با این نام می شناسند. در این مطلب قصد داریم شما را با برخی از مهمترین مناطق دیدنی و جاذبه های گردشگری شهر قم آشنا کنیم</p>
    <h2>حرم حضرت معصومه (ع)</h2>
    <p>حضرت معصومه فرزند امام هفتم است که پس از سفر به قم در سن 18 سالگی وفات یافتند. پیکر مطهر حضرت فاطمه معصومه (ع) در شهر قم و در منطقه ای به نام باغ بابلان دفن شد. این منطقه امروزه به حرم حضرت معصومه شهرت یافته است و میزبان بازدیدکنندگان زیادی از داخل و خارج کشور قرار می گیرد. مرقد حضرت معصومه در شهر قم در نزدیکی سایر جاذبه های دیدنی نظیر مدرسه فیضیه و مسجد اعظم قرار گرفته است</p>
    <h2>دریاچه حوض سلطان</h2>
    <p>دریاچه حوض سلطان یکی دیگر از جاذبه های دیدنی قم است که به نام های مختلفی از جمله دریاچه ساوه، دریاچه قم و همچنین دریاچه شاهی شهرت یافته است. این دریاچه دارای مساحتی نزدیک به 330 کیلومتر می باشد و یکی از مناطق دیدنی و زیبای قم به شمار می رود. درباره دریاچه حوض سلطان صحبت های زیادی وجود دارد و برخی آن را بخشی از دریای بزرگ ساوه می دانند</p>
    <h2>مسجد جمکران</h2>
    <p>یکی دیگر از مکان های دیدنی مشهور در شهر قم مسجد جمکران است که از محبوبیت بسیار بالایی در بین شیعیان برخوردار است. بر اساس شواهد تاریخی این مسجد به دستور امام زمان (ع) و توسط شخصی به نام حسن مثله جمکرانی ساخته شد. مسجد جمکران در نزدیکی شهر قم و همچنین در نزدیکی روستای جمکران احداث شده است. این مسجد یکی از جاذبه های زیارتی شهر قم است که هر ساله میزبان مسافران و زائران زیادی از اقصی نقاط ایران است. حتی زائران مسلمان از سایر کشورها نیز به زیارت این مکان می آیند. شلوغ ترین زمان ها در مسجد جمکران شب های چهارشنبه است که هزاران مسافر و زائر از شهرهای مختلف به آنجا می روند تا در مراسمات مذهبی و دعاها شرکت کنند. مسجد جمکران بر اساس شواهد تاریخی در سال 373 هجری قمری ساخته شد که ایده آن بر اساس یک الهام غیبی بوده است</p>
</body>
</html>