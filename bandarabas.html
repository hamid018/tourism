<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body style="text-align: center;">
    <img src="-2147483648_-210023.jpg">
    <h1>بندرعباس</h1>
    <p>جمعیت: ۵۴۳٬۲۱۸ نفر بر اساس آخرین سرشماری کشوری در سال 1395

        زبان: مردم بندرعباس به زبان فارسی و گویش بندری سخن می گویند که ویژگی‌های فارسی کهن را در خود دارد. به خاطر روابط بازرگانی، استفاده از شماری از واژگان انگلیسی، عربی و هندی نیز در میام مردم مرسوم است.
        
        دین: بیشتر مردم بندرعباس پیرو اسلام و مذاهب شیعه و سنی هستند.
        
        اقتصاد: بندر عباس به عنوان بزرگترین بندر ایران شناخته می شود و  به خاطر موقعیت مناسب جغرافیایی بندر شهید رجایی و بندر شهید باهنر به منطقه ویژه اقتصادی معادن، فلزات، کشتی سازی و صادرات و واردات کالا تبدیل شده است. مردم این شهر از طریق ماهیگیری، کشاورزی (کشت خرما، تنباکو، انبه، نارنگی و مرکبات)، تجارت و تولید صنایع دستی، امرار معاش می کنند</p>
    <h2>غذا و خوشمزه های بندرعباس</h2>
    <p>بد نیست بدانید در این شهر، عادات غذایی مردم بسیار شبیه به مردم هند است و غذاها با فلفل و ادویه های مختلف طعم دار می شوند. ماهی جایگاه ویژه ای در سفره غذایی مردم این شهر دارد. در اینجا تعدادی از غذاهای این دیار را به شما معرفی می کنیم.

        خورش قلیه‌ماهی و میگو: معروف ترین غذای جنوب کشور است که از ماهی یا میگو و سبزیجات تهیه می شود و طعم تمبر هندی و تندی فلفل، آن را بسیار جذاب می کند. 
        
        قوزی گوشت یا مرغ: این غذا ریشه ای عربی دارد؛ اما از محبوب ترین غذاها در حوزه خلیج فارس محسوب می شود و به جنوب ایران و قشم هم راه یافته است. برای تهیه این غذا گوشت بره یا مرغ را کباب می کنند و به همراه آجیل بوداده و کشمش تهیه شده بر روی برنج می گذارند.
        
        هواری: این غذا هم انواع مختلفی دارد؛ برای مثال هواری چک میگ با میگوهای ریز درست می شود و در صورت استفاده از ماهی به آن هواری ماهی می گویند. یک پلوی مخلوط و مقوی که طعم ادویه های جنوبی را می توانید در آن حس کنید و از خوردن میگو یا ماهی در میان آن لذت ببرید.
        
        میگو کاری: غذایی با ریشه هندی که در آن میگو را با مخلوطی از ادویه ها و سبزی های معطر طبخ می کنند. 
        
        ماهی شیر کبابی: تقریبا در همه رستوران های سنتی بندرعباس می توانید این غذای خوشمزه را بیابید. شاید بارها ماهی شیر را کباب کرده و خورده باشید اما تازه بودن این ماهی در بندرعباس، باعث می شود طعم متفاوتی را تجربه کنید. 
        
        نان توموشی: نوعی نان نازک که با تخم مرغ، پنیر، مهیاوه یا سوراغ ترکیب می شود. مهیاوه و سوراغ سس هایی تهیه شده از ماهی های ساردین هستند اما در سوراغ از خاک سرخ جزیره هرمز به عنوان ادویه استفاده می شود</p>
    <h2>سوغات بندرعباس</h2>
    <h2>خوراکی ها</h2>
    <p>گواوا: میوه ای گرمسیری و سبز رنگ که به خاطر عطر زیاد و طعم شیرینش شهرت دارد. این میوه در ایران تنها در دو استان سیستان وبلوچستان و هرمزگان پیدا می شود.

        ماهی شور: از آنجا که بندرعباس در همسایگی دریاست، ماهی های تازه و خوبی را می توانید در آن پیدا کنید اما چون ماهی در مسیر خراب می شود می توانید از ماهی های شور و نمک سود شده به عنوان سوغات تهیه کنید.
        
        خرما: یکی از محصولات مهم کشاورزی در بندرعباس ،خرماست و ریسمان های خرما در همه جای شهر به فروش می رسند و سوغات خوبی هستند</p>
    <h2>صنایع دستی</h2>
    <p>زیورآلات دست ساز: اهالی بندر، از صدف ها و سنگ ها، انواع تابلوها، مجسمه ها، تزیینات، زیورآلات و... را تولید می کنند که شناخته شده ترین سوغات این خطه هستند. برخی از این تزیینات و زیورآلات با هنر دست زنان و دختران از جمله سوزن دوزی و ... زیباتر شده اند. 

        حصیر بافی: سجاده حصیری، بادبزن، نوعی سبد حصیری گرد و دردار بلند جهت نگهداری البسه، نوعی سینی گرد و بزرگ به نام سپ، دمکش، گلدان حصیری، ظرف میوه، ظرف نگهداری نان به نام کفه و ... از محصولات حصیربافی در بندرعباس هستند که با برگ درخت خرما (پیش مُغ) و در برخی نقاط از نی زیراندز تولید می شوند.
        
        لباس های و پارچه های سنتی: در بندرعباس پارچه های پر زرق و برقی پیدا می شوند. مردم این خطه بر روی لباس های شان از هنر سوزن دوزی، خوس دوزی، گلابتون دوزی و ... استفاده می کنند و آنها را به شکلی خیره کننده، زیبا می سازند. این لباس ها به عنوان سوغات شهر به حساب می آیند و قیمت نسبتا بالایی هم دارند. می توانید به جای  خرید یک دست لباس کامل، یک روسری را با قیمتی پایین تر تهیه کنید</p>
        <h2>مراسم مردم بندرعباس</h2>
        <p>اگر تصمیم دارید به هنگام سفر شاهد آداب و رسومی خاص در این شهر باشید، بهتر است نگاهی به این مراسم و زمان اجرای آنها بیندازید:

            حجله گردانی: بیشتر در شب تاسوعا و  روز عاشورا اجرا می شود و چیزی شبیه به نخل گردانی در یزد است اما ابعاد نخل در اینجا به 1 در 2 متر می رسد. این حجله به تابوت شباهت دارد و منسوب به حجله حضرت قاسم است.
            
             چک چکو: در این مراسم که از دوران زندیه به جا مانده است، دوتکه چوب نخل را  با آهنگی خاص به هم می زنند و در پنجم محرم می توانید شاهد این مراسم باشید.
            
            مولودی خوانی: همه ما با مولودی خوانی آشنا هستیم اما در بندرعباس این رسم با تب و تاب بیشتری همراه است. در اعیاد مختلف می توانید در مولودی خوانی مردم بندرعباس شرکت کنید که با شکوه خاصی برگزار می شود. 
            
            صید مشتا: نوعی صید است که با استفاده از جزر و مد صورت می گیرد. صیادان چوب هایی را در ساحل کار می گذارند و با استفاده از تور حصاری را به وجود می آورند. با بالا آمدن آب آبزیان وارد این تورها می شوند و با پایین رفتن آب، صیادان آنها را بر می دارند. تماشای این روش صید یکی از جاذبه های بندرعباس به شمار می رود</p>
        <h2>جاذبه های بندرعباس</h2>
        <p>سواحل بندرعباس: همسایگی بندرعباس با دریا باعث شده تا سواحل از دیدنی های مهم و پر طرفدار آن باشند. ساحل سورو در غرب شهر یکی از معروف ترین هاست و از بهترین مکان ها برای پیاده روی و دوچرخه سواری به شمار می رود. بوستان های ساحلی دولت و ولایت هم از سواحل زیبای شهر به شمار می روند. 

            عمارت کلاه فرنگی: قدیمی ترین بنای تاریخی بندرعباس و دارای قدمتی بالغ بر 3 قرن است. این بنا توسط هلندی‌ها احداث شد و زمانی تجارتخانه آنها بود. طبقه همکف برای نگهداری کالا و طبقه دوم برای تشکیلات اداری و سکونت استفاده می شد.
            
            معبد هندوها: این جاذبه که با نام پرستشگاه بُتِ گوران نیز شناخته می شود در مرکز شهر قرار دارد. این ساختمان در  ۱۲۶۷ خورشیدی توسط تجار هندی ساخته شد و هزینه ساخا آن را از جمع‌آوری هدایای هندوها تامین کردند. طرح این بنا تداعی کننده معماری پرستشگاه های هندی است. 
            
            حمام گله‌داری: این بنا که امروزه به عنوان موزه مردم‌شناسی استان هرمزگان فعال است، دومین حمام در بندرعباس بوده است. این حمام در دوره قاجار و توسط تاجری به نام شیخ احمد گله‌داری ساخته و وقف مسجد محل، معروف به مسجد گله‌داری‌ شد.
            
            موزه مردم شناسی خلیج فارس: این موزه به عنوان بزرگترین موزه هرمزگان شناخته می شود. در این موزه می توانید اشیای تاریخی زیادی را ببینید و در آن بخش هایی از وقایع تاریخی و فرهنگ مردم استان هرمزگان همچون بازار سنتی، آزادسازی قلعه هرمز و شیوه صید، بازسازی شده است. 
            
            چشمه آب گرم گنو: یکی از دیدنی های طبیعی بندرعباس، چشمه آب گرمی در 34 کیلومتری شمال شرق این شهر است. آب چشمه گنو از آب های گوگردی خیلی گرم و دارای کلر و سولفات است و افراد زیادی را برای بهره مندی از خواص ویژه اش به سوی خود می کشاند.از دیگر چشمه های آب گرم در حوالی بندرعباس می توان به این موارد اشاره کرد: چشمه آب گرم خورگو، چشمه آب گرم سرخاء، چشمه آب گرم کشکوئیه، چشمه آب گرم نیان، چشمه آبگرم چستانه</p>
        <h2>تفریحات بندرعباس</h2>
        <p>خرید: بندرعباس به عنوان بزرگ ترین شهر بندری کشور شناخته می شود و مجتمع های تجاری، بازار سنتی و مراکز خرید از جاذبه های اصلی آن به شمار می روند. خرید، یکی از دلایل سفر به بندرعباس برای بسیاری از مردم است و همین باعث شده عاشقان خرید سفر به این شهر را از دست ندهند. در مراکز خرید این شهر می توانید به پوشاک، کیف ،کفش، زیورآلات و ... با قیمتی مناسب دسترسی داشته باشید و در بازارهای محلی فرصت استفاده از اجناس بومی و همنشینی با مردم را به دست آورید.

            تفریحات آبی و ساحلی: در ایام افزایش سفر به بندرعباس و به ویژه عید نوروز، تفریحاتی مثل موتور چهارچرخ ،شترسواری ،بیگ بال و ... در سواحل بندرعباس در دسترس هستند. اگر هوس تفریحات هیجانی آبی هم دارید باید با یک کشتی سواری کوتاه به قشم بروید و حسابی خوش بگذرانید.
            
            شب گردی: شب های بندر شهرت خاصی دارند. یکی  از دلایل این شهرت به وضعیت آب و هوایی شهر بر می گردد. مردم ترجیح می دهند در شب که هوا خنک تر اس بیرون بیایند و خوش بگذرانند و لحظاتی به یاد ماندنی داشته باشند</p>
        <h2>تاریخچه بندرعباس</h2>
        <p>موثق ترین مدرک تاریخی در مورد بندرعباس، گزارش هرودوت -مورخ یونانی- در زمان فرمانروایی داریوش هخامنشی است. در این گزارش فرمانده ای یونانی به نام سلیاکوس به فرمان شاه، با کشتی، از بندری در هرمزگان و شمال تنگه هرمز به سمت اقیانوس هند و دریای سرخ رفته تا ارتباط دریایی با بنادر مهم آن دوران مانند چین و هند و لیبی ایجاد کند. با وجود این مشخص نیست که از چه زمانی استان هرمزگان کنونی به یک مرکز تجارت دریایی تبدیل شده و به عنوان بخشی از مسیرهای تجاری به شمار آمده است. البته سابقه چند هزار ساله لنج سازی در ساحل شمالی خلیج فارس هم نشان از قدمت تجارت در این ناحیه دارد. همجواری این شهر با خلیج فارس باعث شده تا همیشه در مسیر رفت و آمد تجار و بازرگانان بوده و شهرت زیادی در طول تاریخ داشته باشد</p>
        <p>در گزارش های یک مورخ یونانی به نام لوسیوس فلاویوس، آمده است که الکساندر نئارخوس -فرمانده نیروی دریایی اسکندر- از هند به ایران و آسیای مرکزی لشکر کشیده و دست به حمله زده است. در این گزارش اولین نقطه برخورد ناوگان نظامی به خلیج فارس، هرمز است و در اینجا برای نخستین بار از هرمز یا هُرمیزَد در متون تاریخی یاد می شود. بر اساس بررسی ها این نام به منطقه ای در مسیر بندرعباس و میناب امروزی اشاره دارد. به نظر می رسد این محل، از زیر مجموعه‌های حکومت کرمان به شمار می آمده است</p>
        <p>دوران اوج رونق و شهرت هرمز در اروپا، آفریقا و آسیا و افسانه تجارت هرمز و بازارهای شگفت انگیز آن به قرن ۱۳ و ۱۴ میلادی باز می گردد. جهانگردانی چون مارکوپولو، ابن بطوطه و ژنگ ویِ چینی به این شهرت و قدرت اشاره کرده اند.  

            در قرن شانزدهم میلادی پرتغالی ها بندرعباس را برای بارگیری اجناس خود برگزیدند؛ چرا که به دلیل موقعیت جغرافیایی این بندر، رفت و آمد کشتی های تجاری به بندرعباس آسان تر از جزیره هرمز بود و همین امر آن را از شهری کوچک و دور افتاده به مهمترین بندر تجاری ایران تبدیل کرد. در عصر صفویه، افشاریه، زندیه و قاجاریه این بندر، با نام عباسی خوانده می شد و در قرن هفدهم و هجدهم در مسیر ارتباطی شرق و غرب بود. بد نیست بدانید بعد از حمله اعراب، زرتشتیانی که از طریق دریا به هند رفتند، از این منطقه و هرمز قدیمه راه فرار را در پیش گرفتند</p>
</body>
</html>