<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body style="text-align: center;">
    <img src="Iranian_Railways_5284_(31277329991).jpg">
    <h1>مازندران</h1>
    <p>استان مازندران یکی از ۳ استان همسایه دریا در شمال کشور است. این استان از شرق به استان گلستان، از غرب به گیلان و از جنوب هم به استان‌های سمنان، تهران، البرز و قزوین محدود شده است.

        این استان عریض حدود ۲۳ هزار و ۷۵۶ کیلومترمربع وسعت دارد و ۳۳۸ کیلومتر از نوار ساحلی شمال کشور را در بر گرفته است. البته دریا تنها نعمت طبیعی موجود در این استان نیست. بخش بزرگی از رشته‌کوه البرز و جنگل‌های هیرکانی، دریاچه‌ها، غارها، آبشارها و چشمه‌های آب‌معدنی متعددی در استان مازندران وجود دارد که در کنار ۸۰۰ اثر تاریخی و فرهنگی ثبت شده،  مازندران را به یکی از قطب‌های گردشگری کشور و منطقه خاورمیانه تبدیل کرده‌اند.
       
       گواه این ادعا، آمار حدودی ۱۲ میلیون گردشگر داخلی و ۱۰ هزار توریست خارجی است که هر ساله به این استان سفر می‌کنند و شهرهای مازندران در ایام تعطیلات عید، از بیشتر شهرهای توریست‌پذیر دیگر شلوغ‌تر هستند.</p>
    <h2>تاریخچه مازندران</h2>
    <p>مازندران یکی از قدیمی‌ترین سرزمین‌های ایران است. اکتشافات باستان‌شناسان در برخی از غارهای این استان  مثل هوتو و کمربند نشان می‌دهد که از ۷۵ هزار سال پیش (دوران ماقبل تاریخ) تاکنون انسان‌ها در این منطقه زندگی می‌کرده‌اند.

        البته سابقه شهرنشینی مازندرانی‌ها هم کم نیست، چون اکتشافات باستان‌شناسی گوهر تپه نشان می‌دهد که از ۶ هزار سال پیش تاکنون شهرنشینی در این سرزمین رواج داشته است. یک حقیقت تاریخی دیگر هم که باعث می‌شود مازندرانی‌ها با تاریخشان پز بدهند، رسیدن رتبه دوم کهن‌ترین شهرهای ایران به آمل است که نام  آن را در متونی که به زبان پهلوی باقی مانده، به عنوان یکی از شهرهای شمال ایران آورده‌اند. فردوسی هم بارها در شاهنامه به مازندران اشاره کرده است.
        
        در قدیم به این استان تپورستان و طبرستان هم می‌گفتند و بسیاری معتقدند که معنای نام مازندران، به معنی موزه‌ای است که کوه آن را احاطه کرده است. این سرزمین کهن از حکومت مادها تاکنون را به خود دیده و در طول این تاریخ دراز مشاهیر زیادی را تربیت کرده</p>
    <h2>فرهنگ و آداب و رسوم مازندران</h2>
    <p>مردم استان مازندران به زبان یا گویش مازنی (مازندرانی) صحبت می‌کنند که هنوز بین این که آیا مازنی زبان است یا گویش، اختلاف زیادی وجود دارد. خود مازندرانی به گویش‌های مختلفی صحبت می‌شود که این گویش‌ها در مناطق مختلف این استان تفاوت‌هایی با یکدیگر دارند و حتی ممکن است نام یک غذا، میوه، شیء و … در میان این گویش‌ها متفاوت باشد.

        اکثریت مردم استان مازندران مسلمان هستند و مذهب شیعه دارند، اما قدمت باستانی این استان باعث شده تا آیین‌های باستانی هم در میان آداب‌ورسوم مردم این استان جایگاه ویژه‌ای داشته باشند. یکی از این آداب‌ورسوم جالب، جشن سال نوی طبری است که هر ساله در روز دوم مرداد برگزار می‌شود. اقوام طبری که یکی از قدیمی‌ترین ساکنان ایران و مازندران هستند، این روز را مصادف با آغاز سال نو می‌دانند و هنوز در برخی از مناطق استان مازندران سال نوی طبری را جشن می‌گیرند.
        
        جشن تیرگان، عید مردگان، نوروزخانی، چله شو یلدا، سیزده شو، کشتی لوچو، مقام خوانی، تعزیه و جشن مهرگان از دیگر آداب و رسومی هستند که مردم مازندران آن‌ها را گرامی می‌دارند</p>
    <h2>اقتصاد استان مازندران</h2>
    <p>احتمالاً منبع اصلی درآمد مردم مازندران را می‌توانید از عنوان این مقاله حدس بزنید. بیشتر درآمد مازندرانی‌ها از گردشگری است. پس از این صنعت پررونق، خاک حاصلخیز و پرنعمت این استان باعث شده که کشاورزی دومین منبع درآمد محبوب مردم این استان باشد، تا جایی که این استان در تولید ۱۵ محصول رتبه اول کشور را در اختیار دارد.

        از میان این محصولات می‌توان به برنج، انواع مرکبات، ماهی، سویا، گل و گیاهان زینتی، چوب، قارچ خوراکی و … اشاره کرد. روسیه پس از کشور خودمان دومین مشتری پروپاقرص محصولات این استان و مشتری ثابت کیوی‌های مازاد تولید شده در این استان است.
        
        مازندران اولین استانی است که این میوه استوایی محبوب در آن کشت شده است و در حال حاضر ۸۵ درصد کیوی‌های کشور را تولید می‌کند</p>
        <h2>بهترین زمان سفر به مازندران</h2>
        <p>مازندران در هر فصلی زیبا است و می‌تواند یک مقصد گردشگری ایدئال برای هر زمانی از سال باشد. بهترین زمان سفر به استان مازندران به این بستگی دارد که تفریح موردنظر شما چه چیزی باشد. اگر بخواهید آب‌تنی کنید و از تفریحات آبی لذت ببرید، بهترین فصل سفر به این استان و شهرهای ساحلی آن بهار است. اگر هم بخواهید از خنکی هوا و طبیعت لذت ببرید، بهتر است در بهار و تابستان به ییلاقات و مناطق کوهستانی مازندران سفر کنید. البته این مناطق در فصل پیک سفر معمولاً شلوغ هستند و باید از چند وقت قبل به فکر اجاره ویلا و سوئیت در استان مازندران باشید.

            در فصول سرد سال هم شهرهای ساحلی جذابیت‌های خاص خود را برای عاشقان پاییز و زمستان دارند</p>
        <h2>غذاهای محلی استان مازندران</h2>
        <p>غذاهای محلی استان مازندران بیشتر با محوریت همان نعماتی که در این خطه به‌وفور یافت می‌شود پخته می‌شوند. به عنوان مثال، مرغ، اردک و ماهی شکم پر مازندرانی اوج استفاده از این نعمات است؛ چون در پخت آن‌ها علاوه بر محصولات دامی، از سبزیجات محلی، گردو، رب انار و آلوچه جنگلی هم استفاده می‌شود.

            از دیگر غذاهای محبوب مازندران می‌توانیم به کهی پلا، کدو بره، خورشت ناردون، اکبر جوجه، برنجک (دسر)، بیج بیج، سوسه خرش، شامی بابلی، نازخاتون و همان هلی کتنی مشهور اشاره کنیم</p>
        <h2>سخن آخر</h2>
        <p>در این مقاله به یکی از زیباترین و محبوب‌ترین مقاصد گردشگری کشور یعنی استان مازندران سفر کردیم. اول گشتی در تاریخ و جغرافی زدیم و با موقعیت این استان و تاریخچه آن آشنا شدیم و فهمیدیم که مازندران یکی از قدیمی‌ترین سرزمین‌های ایران‌زمین است. بعد هم به شما گفتیم که بسته به سلیقه و علایقتان، می‌توانید هر زمانی از سال به این استان سفر کنید و در انتها هم با بهترین جاهای دیدنی، سوغات، رستوران‌ها و مراکز خرید استان مازندران آشنا شدیم</p>
</body>
</html>