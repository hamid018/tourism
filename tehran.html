<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body style="text-align: center;">
    <img src="c8608550-55f8-484b-9fd3-50edba0d98fa.webp">
    <h1>تهران</h1>
    <p> تصمیم‌های مهم اداری، اجرایی و سیاسی در آن گرفته می‌شود. تهران با مساحت ۷۳۰ کیلومتر مربع، قلب تپنده ایران به شمار می‌آید و بسیاری از جنبه‌های اقتصادی، فرهنگی، علمی و سیاسی کشور متاثر از فعالیت‌های آن است. به همین دلیل امروز در کارناوال به سراغ معرفی شهر تهران رفته‌ایم تا در مطلبی جامع و مهم به بررسی جنبه‌های مختلف این کلان‌شهر دوست داشتنی بپردازیم و شما را با زیر و بم این شهر آشنا کنیم. برای بررسی دقیق‌تر این شهر می‌توانید از نقشه و مسیریابی ایران کارناوال استفاده کنید و جزییات خیابان‌ها و شهرهای آن را ببینید.</p>
    <h2>اطلاعات کلی شهر تهران</h2>
     <p> نژاد و زبان: ساکنان اصلی شهر تهران فارسی زبان بودند؛ اما به مرور زمان و با وسیع شدن این شهر، گروه‌های مختلفی از اقوام آذری، کرد، مازندرانی، گیلک، ارمنی، عرب، لر و ... به این شهر مهاجرت کردند. البته امروزه اکثر مردم تهران به زبان فارسی صحبت می‌کنند و بسیاری از آنها لهجه تهرانی دارند. 
        
        جمعیت: جمعیت تهران بر اساس آخرین سرشماری که در سال 1395 انجام شده، به 8,737,510 تن رسیده است. این جمعیت در 22 منطقه شهری و در 374 محله زندگی می‌کنند. 
        
        دین و مذهب: اکثر مردم تهران مسلمان و شیعه هستند؛ اما اقلیت‌های یهودی، مسیحی، ارمنی و سنی نیز در این شهر زندگی می‌کنند. 
        
        شهرهای خواهرخوانده: تهران با شهرهای سئول، لس آنجلس، دوشنبه (تاجیکستان)، هاوانا (کوبا)، برزیلیا (برزیل)، خارطوم (سودان)، پاریس، قدس، کاراکاس (ونزوئلا)، پرتوریا (آفریقای جنوبی)، صنعا (یمن)، مینسک (بلاروس)، استانبول، بغداد، هانوی (ویتنام)، آنکارا، پکن، بوداپست، تفلیس، کابل و مسکو خواهرخوانده است. </p>
        <h2>چهاردهم مهرماه روز تهران | روز امضای فرمان مشروطه</h2>
        <p>تیرماه 1395 به پیشنهاد شورای شهر تهران، روز 14 مهرماه به عنوان روز تهران انتخاب شد اما چرا این روز به این نام لقب گرفت و دلیل آن چه بود؟ 

            درست 111 سال پیش، در چهاردهم مهرماه 1286 خورشیدی، تقریبا یک سال و سه ماه بعد از امضای فرمان مشروطیت توسط مظفرالدین شاه قاجار، متمم قانون اساسی مشروطه توسط محمدعلی شاه قاجار امضا شد و طبق اصل چهارم آن، طهران به عنوان پایتختی ایران رسید. 
            
            به همین مناسبت، شهرداری تهران برنامه‌های مختلفی مانند نیم بهاکردن هزینه ورودی سینماهای تهران، بازدید رایگان از خانه موزه‌های تحت نظر شهرداری و ... را اجرا می‌کند. </p>
            <h2>مناطق و محله‌های تهران</h2>
            <p>تهران از 22 منطقه و 376 محله تشکیل شده است؛ اگر دوست دارید اطلاعات کاملی در مورد مناطق به دست بیاورید می‌توانید به وبسایت شهرداری تهران قسمت پرتال مناطق مراجعه کنید. برای آشنایی بیشتر با هر محله تهران نیز می‌توانید سری به وبسایت محله های شهر تهران بزنید. </p>
            <h2>تقسیم بندی‌های شهری تهران</h2>
            <p>برای معرفی ساده و کاربردی‌تر مناطق و محله‌های پایتخت آنها را به پنج بخش تقسیم کرده‌ایم. به طور کلی نیز مردم از این دسته‌بندی برای آدرس دادن و صحبت در مورد مناطق مختلف استفاده می‌کنند. این پنج بخش شامل شمال، شرق، غرب، جنوب و مرکز می‌شود. شمال تهران لوکس‌ترین و گران‌ترین بخش شهر است و آب و هوای کوهستانی دارد. بخش مرکزی پایتخت شلوغ‌ترین قسمت شهر است و بیشترین جاذبه‌های گردشگری و تاریخی تهران را در خود جای داده است. منطقه شرق تهران برای جشن‌های مذهبی و ملی آن مشهور است و تعدادی از معروف‌ترین بازارها و مراکز خرید پایتخت در این گوشه از شهر قرار دارد. غرب تهران از بخش‌های نسبتا نوساز پایتخت محسوب می‌شود و فروشگاه‌ها، مراکز خرید، جاذبه‌های تفریحی و شکم‌گردی متعدد، غرب تهران را به گزینه‌ای جذاب برای خوشگذرانی تبدیل کرده است. جنوب تهران نیز در سال‌های گذشته توسعه بسیاری پیدا کرده و تعدادی از مشهورترین جاذبه‌های مذهبی و بازارهای سنتی و مدرن شهر در خود جای داده است. </p>
            <h2>حقایق جالب در مورد تهران</h2>
            <p>در لیست بزرگ‌ترین و پرجمعیت‌ترین شهرهای دنیا قرار دارد و یکی از مگاشهرهای جهان به حساب می‌آید.</p>
            <p>در سال 1788 میلادی (1167 ه.ش) به دستور آغامحمدخان قاجار به عنوان پایتخت ایران انتخاب شد</p>
            <p>آخرین زلزله شدید تهران در سال 1830 میلادی (1209 خورشیدی) اتفاق افتاده است</p>
            <p>تهران روی گسل‌های فعالی قرار دارد که می‌توانند هر لحظه باعث رانش و زمین لرزه در این شهر شوند</p>
            <p>این شهر در لیست ده شهر خطرناک دنیا برای وقوع بلایای طبیعی قرار دارد. عامل اصلی ورود تهران به این لیست، قرار گرفتن روی گسل زلزله در عین وجود سازه‌های غیراستاندارد فراوان در سطح شهر و همین‌طور تراکم جمعیت بالا است</p>
            <p>در سال 1393 اسکلت فردی در منطقه مولوی کشف شد که قدمت آن به 7000 سال پیش باز می‌گردد</p>
            <p>در تهران به ازای هر نفر، 4 موش وجود دارد</p>
            <p>خیابان ولیعصر طولانی‌ترین خیابان خاورمیانه، در این شهر قرار دارد</p>
            <p>برآورد شده است که روزانه 27 نفر از مردم شهر تهران جان شان را به دلیل بیماری‌های مربوط به آلودگی هوا از دست می‌دهند</p>
            <p>هر فرد تهرانی به طور متوسط سالانه 6 برابر وزن خود زباله تولید می‌کند. متوسط تولید زباله در تهران 320 کیلوگرم و ارزش روزانه زباله آن 1800 میلیون ریال است</p>
            <p>اولین کبابی و چلوکبابی، چراغ، بستنی، عکس، تلگراف، پرواز و خط تلفنِ ایران، در تهران مورد استفاده قرار گرفت</p>
            <h2>اقامت در تهران</h2>
            <p>تهران چندین هتل پنج ستاره، چهارستاره و ... دارد و بعد از مشهد بیشترین تعداد هتل را در خود جای داده است. مهمانخانه، هتل آپارتمان، اتاق‌ها و خانه‌های اجاره‌ای و مسافرخانه از دیگر گزینه‌های انتخابی اقامت در تهران هستند. خانه‌های معلم متعددی نیز در سطح شهر وجود دارد که کارمندان آموزش و پرورش می‌توانند برای اقامت روی آنها حساب باز کنند. 

                با وجود این همه گزینه، انتخاب بهترین اقامتگاه در زمان سفر به تهران، کاری دشوار محسوب می‌شود. از این رو بهتر است قبل از سفر به تهران، با مراجعه به صفحه معرفی و رزرو هتل های تهران در کارناوال با انواع هتل‌های این شهر و امکانات و ویژگی های آنها آشنا شوید و هتل مورد نظرتان را انتخاب و رزرو کنید. اگر هم در سفر به این شهر به دنبال اقامتی لوکس هستید، می‌توانید به صفحه هتل های پنج ستاره تهران در کارناوال بروید و هتل مورد علاقه تان را رزرو کنید. همچنین اگر بخواهید با فهرستی از سوئیت‌های اجاره‌ای در تهران آشنا شوید و آنها را به صورت آنلاین رزرو کنید، می‌توانید از صفحه اجاره سوئیت در تهران کمک بگیرید. </p>
</body>
</html>